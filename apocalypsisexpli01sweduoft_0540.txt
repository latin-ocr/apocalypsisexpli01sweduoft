534 APOCALvas EXPLICATA.

Praeterea, nisi caelum in ordine foret, non potuisset mundus,
hoc est, homines in terris, existere et subsistere; narn
mundus dependet a caelo et ejus influxu in spiritualia et

rationalia hominum ; verbo, interirent omnia. (Sed haee meiius

comprehendi possunt ex illis quae in opere De Caelo et Inferna, et quoque in opusculo
De Ultimo Judicio, ostensa sunt, et quidem ex singulis ibi, si cum attentione legantur.)

Quod dicatur scire, cognoscere et explorare, est quia illa
significantur per “librum aperire, legere et inspicere ;'’ per
“ librum '’ enim significantur omnia quae sunt apud hominem,
spiritum et angelum, seu omnes status vitae eorum quoad
amorem et fidem3 quare per “aperire librum '’ significatur
’ scire illa, per “legere librum '' significatur cognoscere illa,
et per “inspicere librum ” significatur explorare illa.

30¹7. [Vm. 5-] “ft unus ex senioribus.¹'—Quod significet
societatem caeli quae prae reliquis in sapientia, constat ex
significatione “seniorum,” quod sint qui in veris ex bono
sunt, et abstracte vera ex bono (de qua supra, n. [¹¹270);
ita qui in intelligentia et sapientia prae reliquis, nam omnis
intelligentia est ex bono per vera seu per vera ex bono,
et non aliunde ulli. Quod per “unum ex senioribus ’' signi·
ficetur societas caeli, est quia per “angelum’' in Verbo
non intelligitur unus angelus, sed integra societas (videatur
supra, n. 90, 302); ita quoque per “unum ex senioribus.’'
Quod intelligatur societas quae prae reliquis in sapientia,
est quia docuit quod Dominus solus sit, qui quoad Humanum
Sibi comparavit Divinam Sapientiam, ut sciat, cognoscat
et exploret unumquemvis, ac status vitae omnium in com-
muni et singulorum in particulari, quae significantur per
illa quae dixit, nempe, “Ne fleto, ecce vicit Leo qui est
ex tribu Jehudae, Radix Davidis, aperire librum et solvere
septem sigilla ejus ;” hoc enim scire, nempe quod Dominus
solus sit qui talis, est sapientiae angelorum caeli, et hoc
sciunt ex perceptione seu ex influxu a Domino societates
angelicae in tertio seu intimo caelo. Reliquae etiam sciunt.
sed non ex perceptione, verum ex illustratione intellectus3
perceptio est angelis tertii seu intimi caeli, illustratio intel-
lectus est angelis secundi et ultimi caeli: distinguuntur'
per id, quod perceptio sit confirmatio plena ex influxu a
Domino, illustratio autem intellectus est visus spiritualis;
hic est illis qui in charitate erga proximum et inde fide
sunt; illa autem, nempe perceptio, est illis qui in amore
in Dominum Sunt. (Porro quid perceptio, videatur in Doltrina Novae Hie.-
rosolymae, n. 135 et 140.)

 

