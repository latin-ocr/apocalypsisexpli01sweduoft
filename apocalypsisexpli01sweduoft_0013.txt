PROLOGUS. 7

19. Scribe, quae vidisti, et quae sunt, et quae futura
sunt posthac.

20. Mysterium septem stellarum, quas vidisti in
dextra mea; et septem candelabra aurea: septem stel-
lae angeli septem Ecclesiarum sunt, et septem candela-

bra quae vidisti septem Ecclesiae sunt.

1. Sunt plures qui librum hunc propheticum, qui
Apocalypsis vocatur, exposuerunt, sed omnes illi non sen-
sum internum seu spiritualem Verbi intellexerunt, et ideo
applicuerunt singula quae inibi sunt ad successivos status
ecclesiae, quos ex historiis de illis notos sibi fecerunt; et
praeterea applicuerunt plura ad status civiles. Inde est
quod pleraque conjecturae sint, quae nusquam apparere
possunt in tali luce ut potuissent affirmari sicut vera; qua-
propter postquam lecta sunt, etiam inter opiniones rejecta
'sunt. Causa, quod explicationes quae exstant tales sint,
est, quia nihil de sensu interno seu spirituali Verbi, ut
dictum est, noverunt; cum tamen omnia quae in Apoca-
lypsi scripta sunt, simili stylo quo prophetica Veteris Tes-
tamenti, scripta sunt; in genere, simili stylo quo omnia
Verbi; et Verbum in littera est naturale, at in sinu suo est
spirituale; et quod tale est, hoc continet in se sensum qui
prorsus non apparet in littera. Qualis differentia est utri-‘
usque sensus, constare potest ex illis quae in opusculo De
Equo Albo, et in appendice ibi ex A rcanis Caelestz'bus dieta
et ostensa sunt. ’

2. Ex his constarepotest quod Apocalypsis, aeque ac
prophetica Veteris Testamenti, nullatenus possit intelligi,
nec aliquid ibi, nisi sensus spiritualis sciatur, et insuper
nisi revelatio sit e caelo, ubi totum Verbum secundum il-
lum sensum intelligitur. Quod ita sit, confirmabit ipsa ex-
plicatio, quae sequitur.

3. In nunc sequente explicatione citantur plura ex
Arcanis Caelesdbus: sciatur itaque quod inde sint.

