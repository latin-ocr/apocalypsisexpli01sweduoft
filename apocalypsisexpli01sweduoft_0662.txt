656 APOCALYPSIS EXPLICATA.

Notum tamen est quod omne bonum et omne verum non
sit in homine, sed quod veniat desuper, ita quod influat;
similiter amor et fides, nam omne amoris hominis est ex
bono, et omne fidei ejus est ex vero, quod enim horno
amat hoc ei est bonum, et quod homo credit hoc ei est
verum : inde primum patet quod non bonum et non verum,
sicut nec amor et fides, sint in homine, sed quod influant

a Domino. In bono et vero est ipsa vita, et non alibi.

Receptaculum boni amoris apud hominem est voluntas,
et receptaculum veri fidei apud illum est intellectus, et

velle bonum non est hominis, nec credere verum. Illae
binae facultates sunt in quibus omnis vita hominis est,
extra illas est nulla; inde etiam patet quod vita illarum
facultatum, proinde vita totius hominis, non sit in homine
sed influat, Quod autem malum et falsum, seu voluntas
et amor mali ac intellec'tus et fides falsi, sint apud homi-
nem, est quoque ex influxu, sed is influxus est ex inferno:
homo enim tenetur in libero eligendi, hoc est, recipiendi
bonum et verum a Domino aut recipiendi malum et falsum
ab inferno; in hoc tenetur homo propter reformationem,
tenetur enim inter caelum et infernum, et inde in aequili—
brio spirituali, quod est liberum. Ipsum hoc liberum nec

est in homine, sed est una cum vita quae influit.· (De Libero
Hominis et ejus Origine, videatur in opere De Caelo et Inferno, n. 293, 537, 540, 541.
546, 589—596, 597—603 ; et in Doltrina Novae HierosolymaeL n. 141—147].) Illi qui

in inferno sunt etiam vivunt ex influxu vitae a Domino, influit
enim apud illos similiter bonum et verum ; sed bonum ver-
tunt in malum ac verum in falsum, et hoc fit quia inverterunt
suas formas recipientes interiores per vitam mali; et omnis
influxus variatur secundum formas: similiter ac cogitatio*
et voluntas hominis dum agunt in membra a nativitate con-
torta, aut in sensoria laesa; ac similiter ac lux caeli dum
influit in objecta quae variantur quoad colores, ac calor
caeli in eadem quae variantur quoad odores secundum for-
mas interiores recipientes. At sciendum est quod non
ipsa vita mutetur et varietur, sed quod per illam sistatur
apparentia formae recipientis per quam et e qua vita
transit ; paene sicut quisque apparet per eandem lucem in
speculo qualis est. Praeterea omnes sensus hominis, nempe
visus, auditus, olfactus, gustus et taetus, non sunt in homi-
ne, sed excitantur et producuntur ex influxu: in homine
sunt modo formae organicae quae sunt recipientes 3 hae

