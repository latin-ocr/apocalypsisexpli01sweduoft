EDITORIS PRAEFATIO.

Cum haec “Explicatio super Apocalypsin ” conscripta est, iterum manu audio-
τίς, ut cetera ipsius opera, exscribebatur: itaque bina exemplaria, manu auctoris
perscripta, adhuc in Academia Regia Scientiarum Holmiensi conservantur. Hoc
opus ab ausstore non est foras editum ; exemplar autem ab ipso denuo exscriptum,
in pagina gerente titulum, proponit adhuc inscriptionem, “Londinz'‚ 1759.'' Hoc
exemplar, cura Doctoris R. L. Tafel, arte photolithographica transcriptum, anno
1870 Holmiae editum est: et nostrae quidem editionis fundamentum suit hoc
apographon photolithographicum. ⁷

Exemplar manu auctoris denuo exscriptum pertinet hoc tempore solum ad
articulum, n. 1229, priorem partem decimi versus undevicesimi capitis Apocalyp-
seos explicantem: opus ut primum manu auctoris scriptum, nunc pertinet paulo
longius3 continens articulos subsequentes, n. 1230, 1231, 1232, in quibus traditur
partis reliquae ejusdem versus explicatio; in hoc etiam reperiuntur Contenta Ver-
suum singulorum Cupitum xix. et xx. Haec omnia, quae in' editione photolitho-
graphica nobis data sunt, in editione nostra reproducuntur.

Hoc opus e prelo Roberti Hindmarsh, Londini, 1785-1789, primum editum
est. Sex prima capita ejusdem, cura Doctoris Im. Tafel, Tubingae, 1861, 1862,
denuo edita sunt. Dr. Tafel anno 1863 mortuus est. Post ejus mortem, capita
vii. et viii„ ad imprimendum ab ipso parata, anno 1864 edita sunt; quo tempore
emissio operis suspensa est.

Lapsus calami qui poterant nulla temeritatis nota emendari, in nostra editione
silentio correximus ; ubi gravius quid latebat, rem diligenter significavimus.
Modum scribendi, ad verba complura, usui horum temporum optimo accommo-
davimus. Grandes litteras, oculis et consuetudini nostrae aetatis obsequentes,
parcius usurpavimus. Verborum quidem interpunctiones ad certam normam redi·
gere conati, non mutavimus ubi periculum ne sententiae summutarentur.

Longiorum articulorum complures, ut facilior sit aditus, in hac editione sunt
divisi, et divisiones litteris designatae. Litteras congruentes addidimus numeris
quibus audior ad citandos hos articulos utebatur: cum autem totum articulum
explorari idoneum est, litterae ad designandas divisiones nostras nori sunt affixae.

Veteris Testamenti Hebraici capitibus et versibus, Anglicorum Bibliorum
numeri, ubi inter se discrepant, adpositi sunt, hujusmodi uncis [ ] inclusi.

Commutationes, quas enumeravimus, factae sunt ut auxilio sint studioso; qui
si velit quaerere quomodo singulae litterae singulaque interpunctionis signa ab
autitore scripta sint, editionem photolithographicam perscrutetur; ad quam, non
ad exemplar nostrum etiamsi diligentissime excusum, decurrendum est.

SAMUEL H. WORCBSTER.

Bnmmrwnm, Mus, Aprilxssv. 1882.

