350 APOCALYPSIS EXPLICATA. ”

noscere, quoniam illi secum ferunt omnes status vitae suae ;
hoc autem apud homines, dum vivunt in mundo, non videri
et cognosci potest, quoniam quid hominis spiritus apud se
cogitat, credit et amat in spiritualibus, non propalari pot*-
est ulli quam per loquelam et externa factam et haec pro-
cedunt quoad illa quae fidei sunt vel ex dofitrina recepta
in ecclesia, vel ex praeceptis Domini e Verbo absque cogi·
tatione ex doctrina ; illud apud eruditos, hoc apud simplices.
Qualis itaque est status cogitationis, fidei et vitae ex doc·
trina‚ primum dicetur. Doctrina ecclesiarum in Christiano
orbe hodie dictat quod sola fides salvet, et quod vita amoris
nihil faciat; tum quod homo cum recepit fidem justus sit, ·
et cum ita justificatus est quod dein non aliquid mali ei
imputetur ; proinde quod salvetur omnis homo, etiam malus,
si modo fidem habeat vel fidem recipiat, etiamsi id foret
in ultima vitae hora. Qui itaque ex doctrina cogitant et
vivunt, illi omittunt bona, quia credunt illa nihil afficere
hominem seu efficere ad salutem3 et illi quoque non curant
mala cogitationis et voluntatis suae, sive sint contemptus
aliorum prae se, sive sint inimicitiae, odia, vindictae, astuS‚
doli, ac similia alia, quia credunt talia non imputari illis qui
justificati sunt per fidem; 'dicentes corde se non sub jugo
legis esse, quia Dominus pro illis implevit legem, nec in
damnatione, quia Dominus illam sustulit. Inde nunc est
quod illi qui ex doctrina de sola fide et de justificatione
cogitant, vivunt, et credunt, nihil in vita sua spectent ad
Deum, sed solum ad semet et' ad mundum; et qui solum
ad semet et ad mundum spectant in cursu vitae suae, illi
adjungunt se infernis ; nam omnes qui in infernis sunt, nihili
faciunt bonum, et nihili malum. Verbo, vivere ex doctrina
illa, est se confirmare in vita, quod perinde sit si bonum
cogitent, velint, et faciant, quia non inde salus3 et quoque
quod perinde sit si malum cogitent, velint, et quantum non
timent leges, faciant, quia non inde damnatio; modo habe-
ant confidentiam seu fiduciam, quae vocatur fides salvans
(de quain Doc'trina Novae Hierosolymae, n. 115). Quod illl “ tePldi'' Sint,
patet ex eo: quando ex doctrina illa cogitant, loquuntur
aut praedicant, quod de Deo, de Domino, de Verbo, de
Vita aeterna, cogitent, loquantur et praedicent; at prorsus
nihil dum extra doctrinam sunt. Per illam cogitationem
spectant ad caelum, sed per vitam conjungunt se inferno;

 

