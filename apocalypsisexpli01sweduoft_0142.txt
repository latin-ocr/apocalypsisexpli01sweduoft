136 APOCALYPSIS EXPLICATA.

lum Ecclesiae Smyrnaeorum ” de illis qui in cognitionibus
veri et boni sunt et simul in vita secundum illas, ita de

’ illis qui in affectione veri ex origine spirituali sunt, est

causa quia illud primum ecclesiae est, et hoc secundum:
nemo enim potest introduci in ecclesiam et formari ad
caelum, nisi per cognitiones ex Verbo; absque illis homo
non scit viam ad caelum, et absque illis Dominus non pot-
est habitare apud illum. Quod absque cognitionibus veri
et boni ex Verbo nemo sciat aliquid de Domino, de caelo
angelico, de charitate et fide, notum esse potest3 et quod
homo non scit, hoc non cogitare potest, ita nec velle, pro-
inde nec credere et amare; inde patet quod homo per
cognitiones discat viam ad caelum. Quod absque cogni-
tionibus veri et boni ex Verbo Dominus non possit adesse
et ducere hominem, etiam notum est3 nam qui nihil novit
de Domino, de caelo, de charitate et fide, ejus mens spiri-
tualis, quae mens superior est et visura per lucem caeli,
vacua est, et nihil habet ex Divino in se; et tamen Do-
minus non potest esse apud hominem quam in suo apud
illum, hoc est, in illis quae ab Ipso. Inde est, quod dic-
turn sit quod Dominus non possit habitare apud hominem
nisi is in cognitionibus veri et boni ex Verbo sit, et inde
in vita. Ex his ut in summa sequitur, quod homo natura·
lis nequaquam fieri possit spiritualis absque cognitionibus
veri et boni ex Verbo. Quod per “Angelum Ecclesiae
Smyrnaeorum‘’ intelligantur illi intra ecclesiam qui volunt
intelligere Verbum et nondum intelligunt, et inde parurn
adhuc in cognitionibus veri et boni sunt, quas tamen de-
siderant, est quia illi in affectione veri spirituali sunt; et
qui in affectione veri spirituali sunt, etiam in vita charitatis
sunt, nam inde illis affeotio spiritualis ; aliunde homini non
est spirituale quam ex charitate. Qui in affectione illa sunt,
illi student Verbo, et nihil plus desiderant quam intelligere
illud ; et quia innumerabilia inibi sunt quae non intelligunt,
quoniam Verbum in sinu suo est spirituale, et hoc includit
infinita arcana, ideo homo quamdiu adhuc in mundo vivit,
et tunc ex naturali homine videt, parum potest in cogni-
tionibus veri et boni esse, sed solum in communibus, quibus
usque implantari possunt innumerabilia quando in mundum
spiritualem seu caelum venit. Homo qui in affectione
veri ex origine spirituali est, is scit multo plura quam no-

