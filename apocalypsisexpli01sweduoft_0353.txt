cAP. 111„ VERs. 15.—N. 231. 347

231. “Quod nec frigidus sis noc calidus.”—Quod significet
quod sit, quia absque charitate, inter caelum et infernum,
constat ex significatione “frigidi,'' quod sit qui non in
amore spirituali sed in amore infernali (de qua sequitur) ;
et ex significatione “calidi,” quod sit qui in amore spiri-
tuali (de qua etiam sequitur). Inde patet quod per “quod
nec frigidus sis nec calidus,’' significetur quod nec sit in
amore infernali nec in amore spirituali, sed inter utrumque ;
et qui est inter utrumque is est inter infernum et caelum.
Quod tales sint qui in sola fide seu in fide separata a chari-
tate, nondum scitum est; sedquod illi sint, patet ex sin-
gulis quae ad Angelum hujus Ecclesiae scripta sunt; et
praeterea ex eo, quod qui in fide separata a charitate
sunt, vivant sibi, mundo et genio, et qui ita vivunt, in
amore infernali sunt; et quod usque per lectionem Verbi,
per auditionem praedicationum inde, per usurpationem
Sanctae Cenae‚ et per plura quae memoria tenus retinent
ex Verbo, spectent ad caelum, et cum hoc faciunt, in ali-
quo calore spirituali sunt; sed quia usque non est calor
seu amor spiritualis, quia non vivunt secundum Verbum,
ideo non calidi sunt nec frigidi. Sic etiam dividunt men-
tem in binas partes; nempe per illa quae sunt Verbi se
vertunt ad caelum, et per illa quae sunt vitae se vertunt
ad infernum; ita haerent inter utrumque. Qui tales sunt,
dum in alteram vitam veniunt, cupiunt ad caelum, dicentes
se fidem habuisse, legisse Verbum, audivisse praedicatio-
nes, frequentasse Sacram Cenam, ac per illa salvandos
esse: sed cum exploratur vita eorum, apparet ea prorsus
infernalis; quod nempe nihili fecerint inimicitias, nihili
odium, nihili vindictas, nihili astus, nihili machinationes
dolosas; rectum, sincerum, justum, quae fecerunt, solum
in externa forma fecerunt, ob causam ut appareant tales
mundo, at interius in se seu in suo spiritu cogitaverunt alia,
ac multi contraria, credentes quod cogitationes et inten-
tiones nihil faciant, modo coram mundo non eluceant:
inde est quod spiritus eorum, cum solutus est a vinculo cum
corpore terrestri, talis sit; nam spiritus hominis est qui
cogitat et intendit. Hi sunt qui intelliguntur per Domini
verba,

‘¹‘ Multi dicent Mihi in illo die, Domine, Domine, nonne per nomen
tuum prophetavimus, et per nomen tuum daemonia ejecimus, et in

