100 x APOCALYPSIS EXPLICATA.

caelo influit. Quod Dominus hic Se dicat “habere claves
inferni et mortis‚'’ est quia in mox praecedentibus dicitur
quod Ipse sit “vivens in saecula saeculorum,’' per quod.
intelligitur quod ab Ipso sit vita aeterna; quantum etiam
Dominus recipitur fide et amore tantum in homine est, et
quantum in homine est tantum removet mala, et sic inferna
et aeternam mortem; solus Ille hoc facit, quapropter Ille
recipiendus est, ut quoque constare potest a locis e Verbo
mox supra (n. 83) allatis. Quod per “infernum'’ significen-
tur mala omnis generis, est quia omnia mala inde sunt; ,
quicquid homo cogitat et vult, vel ex inferno vel ex caelo
est; si cogitat et vult malum, ex inferno est; si autem
cogitat [et vult] bonum, e caelo est; non datur aliunde
cogitatio et voluntas hominis: homo, qui credit quod cogi-
tet et velit ex se, hoc nescit; sed asseverare possum ex
omni experientia de hac re, quod omnia quae homo cogitat
et vult ab uno aut ab altero sint. Haec etiam causa est,
quod homo qui cogitat et vult malum, actualiter in inferno
sit3 et ubi actualiter est cum vivit in mundo, illuc etiam
veniat post mortem; non potest alio venire, quia spiritus
ejus formatur et componitur ex illis quae homo cogitat et
vult ; quare cum cogitat et vult malum, totus est formatus
et compositus a malo, sic ut sit suum malum in forma. Inde
est quod spiritus infernales prorsus sint imagines sui mali,
et monstra secundum mali speciem horrenda. Facere
autem ut spiritus formetur et componatur ad caelum, est
unicum medium ut recipiat Dominum fide et amore; nam
Dominus solus, quia praesens est in fide et amore apud
hominem, removet mala, et facit illum in imaginem caeli,
quae est angelus. Ex his constare potest quid signi-
ficatur per “habere claves inferni et mortis.'’ Quod di-
cantur “claves‚” est, quia omnia inferna occlusa sunt, et
modo aperta cum mali spiritus illuc injiciuntur, et cum
aliqui inde eximuntur, quod fit cum increscunt mala apud
homines; aperturae illae, quae tunc, dicuntur “portae ;”
et quia dicuntur “portae,” ideo dicuntur “claves,’' per quas
ideo significatur potentia aperiendi et claudendi, aperitio
enim et occlusio portarum fit per claves. Simile quod hic
etiam significatur per claves Petro datas (Mattlz. xvi. 18,
19), quoniam per “Petrum'’ ibi significatur verum ex bono
quod a Domino; ita quod Domino soli, a quo omne verum

