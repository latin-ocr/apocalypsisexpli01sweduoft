452 APOCALYPSIS EXPLICATA.

quod sit apparentia in ultimis, est quia cherubi visi· sunt
sicut Animalia, et primum hoc simile leoni ; in ultimis dici-
tur, quia apparentia illa erat coram Johanne cum in spiritu
erat, et is vidit omnia in ultimis, ubi Divina caelestia et
spiritualia repraesentantur vario modo, nunc per hortos
et paradisos, nunc per palatia et templa, nunc per fluvios et
aquas, nunc per animalia varii generis, ut per leones, came·
los, equos, boves, juvencos, oveS‚ agnos, columbas, aquila5‚
et per plura. Similia visa sunt prophetis per quos Verbum
conscriptum est, ob causam ut Verbum in suis ultimis, quae
sunt quae continentur in sensu litterae ejus, ex talibus
quae sunt in mundo, quae repraesentationes et correspon-
dentiae caelestium et spiritualium essent, consisteret, et sic
serviret sensui spirituali pro basi et fundamento. Ob illam
causam etiam cherubi (per quos significatur custodia et
' providentia Domini ne caeli superiores adeantur nisi quam
a bono amoris et charitatis) visi sunt Johanni, et quoque
Ezechieli, quoad facies ut Animalia.

[b0] Quoniam Dominus est qui custodit et providet, et
hoc per Divinum Verum et per Divinum Bonum, ita per
Divinam suam sapientiam et intelligentiam, ideo visa sunt
quatuor Animalia, quae erant similia leoni, vitulo, homini,
et aquilae; sic enim per leonem repraesentatum est Divi-
num Verum quoad potentiam, per vitulum Divinum Bonum
quoad tutelam, per hominem Divina sapientia, et per aqui-
lam Divina intelligentia: Divina Domini providentia quoad
custodiam caelorum superiorum, ne adeantur nisi a bono
amoris et charitatis, includit illa quatuor. Quod “leo'’
significet Divinum Verum procedens a Domino quoad po-
tentiam, constat a locis in Verbo ubi nominatur, ut ex
sequentibus z—Apud Mosen,

“Catulus leonis Jehudah ; a praeda ascendisti, fili mi ; curvavit se, cu-
buit. . . .sicut leo vetus ; quis excitabit eum ?'' (Gen. xlix. 9 ;)

per “Jehudam” hic significatur caeleste regnum Domini,
ubi omnes sunt in potentia a Domino per Divinum Verum ;
potentia illa intelligitur per “catulum leonis” et per “ve-
terem leonem ;'' per “praedam” ex qua ascendit, signifi-
catur dissipatio falsorum et malorum; per “curvare se '¹
significatur in potentiam se mittere; per “cubare '’ signi-
ficatur quod in securo sit ab omni falso et malo, quare

 

