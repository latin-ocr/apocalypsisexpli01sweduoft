246- APOCALYPSIS EXPLICATA.

manifeste apparet apud illos apud quos externa illa vincula
soluta sunt; ut fit apud illos tales cum ex legibus juris
agunt contra socios, quod nihil plus aveant quam jus per-
vertere, et aucupare favorem judicis, aut gratiam regis, et
hoc in occulto, ut alios bonis suis deprivent3 quod cum
obtinent, etiam gaudent spiritu et corde suo. Adhuc
manifestius apparet apud reges qui honorem„ ponunt in
bellis et victoriis, quod summum cordis eorum gaudium sit
subjugare provincias et regna; et ubi resistitur, spoliare
subditos omnibus eorum bonis, et quoque vita; quod ju-
cundum etiam est pluribus tunc qui militiam obeunt: ad-
huc manifestius id apparet apud omnes tales cum fiunt
spiritus, quod fit statim post mortem corporis eorum ; tunc
quia ex suo spiritu cogitant et agunt, ruunt in omne nefas
secundum amorem suum, utcunque in mundo moralem vi-
tam ad apparentiam egerunt. Ast vita spiritualis est
prorsus alia, quia est ex alia origine; est enim ex amore
in Deum et ex amore erga proximum; et inde est quoque
vita eorum moralis alia, estque vere vita moralis: hi enim
cum in spiritu suo cogitant, quod fit cum in occulto secum,
non cogitant ex se et mundo, sed ex Domino et caelo;
interiora enim quae eorum mentis sunt, hoc est, quae e0-'
rum cogitationis et voluntatis, actualiter elevantur a Do-
mino in caelum, et ibi conjunguntur Ipsi; ita Dominus
influit in eorum cogitationes, intentiones ‚et fines, et illos
regit, et abducit a proprio illorum quod unice est ex amore
sui et mundi. Hi, ad apparentiam, similem moralem vitam¹
agunt cum illis de quibus supra dictum est; sed usque vita
eorum moralis est spiritualis, nam est ex spirituali origine;
moralis eorum vita est modo effectus vitae spiritualis, quae
est causa efficiens, ita origo; agunt enim bene, sincere et
juste cum sociis ex timore Dei et ex amore proximi; in
his Dominus tenet mentem et animum eorum: quapropter
illi cum fiunt spiritus, quod fit dum moriuntur corpore, in-
telligenter et sapienter cogitant et agunt, et in caelum
elevantur. De his dici potest quod apud illos omne bo-
num amoris et omne verum fidei influat e caelo, hoc est,
per caelum a Domino; at non de illis, de quibus supra
dictum est, nam horum fflbonum non est bonum caeli, nec
verum est verum caeli, sed est jucundum* concupiscentiae
carnis quod vocant bonum, et falsum inde quod vocant

