2 10 APOCALYPSIS EXPLICATA.

“Cum videret Jehoramus Jehu, dixit, Num pax Jehu? qui dixit, Quid
pax, usque ad scortationes Isabelis matris tuae et incantationes
ejus multas ?'' (ix. 22.)

162. [Vers.21.] “Et dedi illi tempus ιιιι rompheam! a scor·
tatione sua, et non reslpuit.¹'——Quod significet quod qui inde
in falsis sunt, non se convertant ad vera et per vera, con-
stat ex significatione “resipiscere a scortatione‚'' quod sit
a falsis se convertere ad vera, “scortatio'’ enim est falsi-
ficatio veri, ac “resipiscere '’ est se convertere ab illis,
nam resipiscentia est actualis conversio a falsis ad vera,
ac dissociatio et separatio ab illis (ut supra, n. 143); et
ex significatione “non resipuit‚'' quod sit quod non a fal-
sis ad vera se convertant. Haec dicta sunt de Isabele,
sed intelliguntur qui ex jucundo amorum sui et mundi
falsificarunt vera et adulterarunt bona; nam in propheti-
cis Verbi nominatur una persona, et per illam intelligun-
tur omnes qui tales. Paucis dicetur de eo, quod qui apud
se falsificarunt vera applicando ad jucundum amoris sui,
postea se non convertant ad vera. Homo ex spirituali¹
seu interno homine, et ex ejus intelleE'tuali‚ videt vera,
quae ecclesiae sunt, ex Verbo; sed non recipit illa ibi,
nisi quantum amat illa usque ut velit facere illa: cum
homo hoc ita vult, tunc internus seu spiritualis homo ex
naturali et ejus memoria evocat et elevat vera quae ibi
ad se, ac conjungit illa amori qui est voluntatis ejus; ita
aperitur internus spiritualis homo, ubi est mens hominis
interior et superior, et successive impletur et perficitur. At
si homo patitur ut naturale jucundum, quod est jucundum
amoris sui et mundi, praedominetur, tunc homo ex illo ju-
cundo videt omnia; et si vera, applicat illa suo amori, et
falsificat : quod cum fit, clauditur internus spiritualis homo;
nam hic, quia ad receptionem talium quae in caelo sunt
accommodatus est, non sustinet falsificari vera ; ,quare cum
falsificantur, se contrahit et claudit, paene sicut fibrilla
aculeo tacta3 quo semel clauso regnat amor sui aut amor
mundi, aut uterque simul, ac format externum seu natura·.
lern hominem prorsus in oppositum interno seu spirituali
homini. Inde nunc est, quod qui falsificaverunt vera appli-
cando ad jucunda amoris sui et mundi, postea non possint
convertere se ad vera. , Haec nunc sunt quae intelliguntur
per ea verba, “Dedi’' mulieri Isabeli “tempus ut resipisce-
ret a scortatione sua, et non resipuit.'⁸

