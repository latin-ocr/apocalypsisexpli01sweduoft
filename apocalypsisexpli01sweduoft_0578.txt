572 APOCALYPSIS EXPLICATA.

unde erat, quod suffimentum factum sit ex aromatibus
fragrantibus, stacte, onyche, galbano, et thure. Praeterea
correspondentia odoris est cum perceptione ; quod constare
potest ex eo, quod in mundo spirituali, ubi omnia quae
appercipiuntur sensibus correspondent, perceptivum boni
et veri sentiatur sicut fragrans ex gratis odoribus, et vice

versa (de qua re ab experientia videatur in Arcanis Caelestibus, n. 1514, 1517—1519,
1631, 4626, 4628, 4630, 4631, 5711—5717). Inde est, quod “odorari ”

significet percipere, etiam in communi sermone apud homi-
nes; talia enim in sermonem* humanum venerunt ex corre-
spondentia‚ ut multa alia; spiritus enim hominis est actu· ·
aliter in mundo spirituali, tametsi homo id nescit: etiam
perceptivum quod est apud hominem producit sensum
odoratus in ejus corpore, et hoc quoque ex correspondentia ;
sed hoc arcanum est quod aegre creditur, quia hactenus
ignotum est. Sciendum est quod bonum amoris et chari-
tatis producat illam suaveolentiam seu fragrantiam, sed
per verum, non autem ex se absque vero; minus verum
quod vocatur fidei absque bono; nam bonum absque vero
non habet aliquod perceptivum, nec verum absque bono.
Quod “suffitus ” significent illa cultus quae fiunt ex bono
spirituali, est quia bonum spirituale trahit originem et
existentiam ex bono caelesti, et hoc bonum est bonum
amoris in Dominum a Domino, et inde est ipsum bonum
caeli, est enim id bonum immediate ex Domino, et est
Dominus in illo bono ut in suo apud angelos; usque adeo,
ut sive dicas Dominum esse in illis et illos in Domino, aut
si dicas Dominum esse apud illos in eo bono, et illos in
Domino cum in illo bono, idem sit: bonum spirituale, quod
trahit originem et existentiam ex bono caelesti, est bonum
charitatis erga proximum; cultus ex hoc bono est qui
significatur per “suffitum.” Quia omnis cultus Domini fit
ex bono, tametsi per vera, et duo bona universalia sunt
quae faciunt caelos, et distinguunt illos in duo regna, nempe
bonum caeleste, quod est bonum amoris in Dominu'm, et
bonum spirituale, quod est bonum charitatis erga proximum,
ideo duo altaria apud filios Israelis erant, unum pro holo-
caustis, alterum pro suffitionibus ; et per “altare holocausti ”
significabatur cultus ex bono amoris caelestis, et ⁴‘ per alta-re
suffitus” cultus ex bono amoris spiritualis. Inde patet quid
per suffitus repraesentabatur.

